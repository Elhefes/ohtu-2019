Retrospektiivi on katsaus, jonka tarkoitus on muuttaa työryhmän työskentelyä mahdollisimman tehokkaaksi. Siinä keskustellaan sprintin kokemuksista ja miten niitä voisi parantaa.

Start, Stop, Continue, More of, Less of Wheel on retrospektiivitekniikka, jossa piirretään paperille ympyrä, joka jaetaan nimensä mukaisiin osioihin. Tämän jälkeen kuhunkin osioon lisätään niihin liittyviä ajatuksia sprintin ajalta ja näin pyritään havainnollistamaan, mikä ei toimi ja mikä toimii.

Glad, Sad, Mad on taas yksinkertainen retrospektiivitekniikka, jossa ongelmia, muutoksia tai havaintoja listataan joko sanojen Glad, Sad ja Mad alle. Siitä näkee helposti, mitä negatiivisia ajatuksia tiimillä on sprintin työskentelytavoista. Sitten tiimiläiset äänestävät listattuja ajatuksia. Tämän jälkeen kaikista ajatuksista keskustellaan siten, että eniten ääniä saaneet ajatukset käydään ensimmäiseksi läpi.

